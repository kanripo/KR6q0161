#-*- mode: mandoku-view; -*-
#+DATE: 2015-08-30 21:47:06.652272
#+TITLE: 十牛圖和頌
#+PROPERTY: CBETA_ID X64n1271
#+PROPERTY: ID KR6q0161
#+PROPERTY: SOURCE 卍 Xuzangjing Vol. 64, No. 1271
#+PROPERTY: VOL 64
#+PROPERTY: BASEEDITION X
#+PROPERTY: WITNESS CBETA
#+PROPERTY: LASTPB <pb:KR6q0161_X_001-0777a> 
#+PROPERTY: JUAN 1

No.1271-A牧牛圖序¶

遺教經云。譬如牧牛。執杖視之。不令縱逸。犯人苗稼。¶
則牧牛之說所自起也。嗣是馬祖問石鞏。汝在此何¶
務。答曰。牧牛。又問。牛作麼生牧。答曰。一回入草去。驀¶
鼻拽將來。則善牧之人也。又大溈安公之在溈山也。¶
曰。吾依溈山住。不學溈山禪。但牧一頭水牯牛。又白¶
雲端公之於郭功輔也。詰之曰。牛淳乎。而若自牧。若¶
教他牧。層見疊出於古今者。益彰彰矣。後乃有繪之¶
乎圖。始於未牧。終於雙泯。品而列之為十。其牛則如¶
次。初黑繼白。以至於無。粲如也。而普明復一一係之¶
以頌。

普明。未詳何許人。圖頌亦不知出一人之手否。¶
今無論。惟是其為圖也。象顯而意深。其為頌也。言近¶
而旨遠。學人持為左券。因之審德稽業。俯察其已臻。¶
仰希其所未到。免使得少為足。以墮於增上慢地。則¶
裨益良多。遂錄而重壽諸梓。外更有尋牛以至入廛。¶
亦為圖者十。與今大同小異。并及教中分別進脩次¶
第。可比例而知者。俱附末簡。以便參考。若夫一超直¶
入之士。無勞鞭挽而天然露地白牛。不落階級而剎¶
那能所雙絕。則圖成滯貨。頌成剩語。覧之當發一笑。¶
吾無強焉。¶

萬曆己酉如來誕日　後學　袾宏　謹書
<pb:KR6q0161_X_001-0777b>
No.1271-B普明寺牧牛圖頌序¶

咄。盡大地是普明一頭牛。何處更有佛與眾生。毫厘¶
不隔。本是如如。若道此牛有黑有白。有雄有雌。有饑¶
有飽。便是一體分別成二。世尊初生。指天指地。周行¶
目顧。犯人苗稼不少。祖師西來。直指人心。見性成佛。¶
喫他水草良多。三玄要．四料揀．五位君臣．九十六圓¶
相。受盡牽制鞭䇿。乃至拈椎竪拂。行棒行喝。種種機¶
用。皮毛脫落。四足潛踪。許大一頭牛。不知逃向那裡¶
去了。到這裡地。重關已破。且道向上還有事麼。以拂¶
子打圓相云。火裡木牛耕白雪。雲中石馬舞春風。會¶
麼。不會。請看牧牛頌并諸方次韻語句。畢竟還有優¶
劣也無。¶

臨濟正宗三十二世𨍏轢道人　嚴大參　謹序
No.1271-C普明禪師牧牛圖頌附諸大禪師和頌目錄¶

普明原頌。雲棲蓮太師付梓序云。普明。未詳何許人。¶
則亦不知道場之所矣。辛丑冬。予來理坊事。壬寅夏。¶
𨍏轢嚴居士將普明緣起及舊寺圖相示。始知因緣¶
在此。居士既恢復寺基。初請玄微禪師。繼請明巖耆
<pb:KR6q0161_X_001-0777c>¶
德。殿宇煥然。房僚俱備。將來欲成獅窟。余見諸方和¶
頌。讀之不勝喜躍。效顰和之。并將圖頌和頌。合成一¶
冊流通。¶

  
  * 聞谷大師
  * 天隱禪師
  * 破山禪師¶
  * 萬如禪師
  * 浮石禪師
  * 玉林禪師¶
  * 箬菴禪師
  * 山茨禪師
  * 玄微禪師¶
  * 香幢法主
  * 𨍏轢居士
  * 跛道人如念¶
  * 無依道人
  * 牧公道人
  * 巨徹禪師(又附白牛頌)¶

康熈元年孟秋月　日寓般若堂　如念空　識No.1271¶

真寂和尚和牧牛圖頌(師諱廣印號聞谷)¶

未牧¶

#+BEGIN_VERSE
「　信足奔馳不憚勞
　東西南北路迢遙¶
　只貪蒭草平田濶
　忘却家鄉有異苗
#+END_VERSE
」¶

初調¶

#+BEGIN_VERSE
「　氣性雖頑鼻已穿
　牧童從此痛加鞭¶
　渾身血汗芒繩急
　遙望家山儘力牽
#+END_VERSE
」¶

受制¶

#+BEGIN_VERSE
「　暫時出草息奔馳
　好把芒鞋緊自隨¶
　到處凍雲霜露滑
　斤斤調伏敢忘疲
#+END_VERSE
」¶

迴首¶

#+BEGIN_VERSE
「　芒繩不引自迴頭
　毛色皤然性已柔
<pb:KR6q0161_X_001-0778a>¶
　水草也知山裏足
　牧童多意尚覊留
#+END_VERSE
」¶

馴伏¶

#+BEGIN_VERSE
「　暖風晴日柳溪邊
　俛首循人意悄然¶
　花落郊原春色晚
　相隨歸去不須牽
#+END_VERSE
」¶

無碍¶

#+BEGIN_VERSE
「　調伏多年意自如
　水邊林下總無拘¶
　一聲羗笛松風起
　此日忘懷樂有餘
#+END_VERSE
」¶

任運¶

#+BEGIN_VERSE
「　百花溪上柳陰中
　飽食和雲臥綠茸¶
　歌罷山童無所事
　遺鞭枕上睡方濃
#+END_VERSE
」¶

相忘¶

#+BEGIN_VERSE
「　在在溪山雲月中
　木人花鳥意相同¶
　國王水草從來足
　閒步陂塘西復東
#+END_VERSE
」¶

獨照¶

#+BEGIN_VERSE
「　玉鞭無用草繩閒
　踪跡全無古路間¶
　空手獨歸林月下
　更前一步即牢關
#+END_VERSE
」¶

雙泯¶

#+BEGIN_VERSE
「　杳杳人牛不見蹤
　一團新月照秋空¶
　個中若問還源旨
　風落岩花點翠叢
#+END_VERSE
」¶

報恩和尚和牧牛圖頌(師諱圓修號天隱)¶

未牧¶

#+BEGIN_VERSE
「　水雲渺渺亂聲哮
　密密尋踪路更遙¶
　晝夜風霜不知處
　恐伊相犯別家苗
#+END_VERSE
」¶

初調
<pb:KR6q0161_X_001-0778b>¶

#+BEGIN_VERSE
「　纔獲繩頭把鼻穿
　謾將痛處更加鞭¶
　也知鄉井迢迢遠
　拽轉頭來著力牽
#+END_VERSE
」¶

受制¶

#+BEGIN_VERSE
「　不從他性遠驅馳
　寸步提持漫漫隨¶
　幾度黑風吹瀑雨
　通身泥水總忘疲
#+END_VERSE
」¶

回首¶

#+BEGIN_VERSE
「　驀地忘機自轉頭
　悄然性氣已調柔¶
　山中水草了知足
　不用遲疑在外留
#+END_VERSE
」¶

馴伏¶

#+BEGIN_VERSE
「　閒放林間與水邊
　橫騎短笛任悠然¶
　歸來一帶烟霞晚
　瀟灑歌謠不假牽
#+END_VERSE
」¶

無碍¶

#+BEGIN_VERSE
「　出入無欄心自如
　擬思量處更猶拘¶
　滿懷風月人牛穩
　鞭索俱忘樂有餘
#+END_VERSE
」¶

任運¶

#+BEGIN_VERSE
「　野岸溪灣花柳中
　一環山水翠林茸¶
　逍遙快活無求也
　軟草為氈睡興濃
#+END_VERSE
」¶

相忘¶

#+BEGIN_VERSE
「　拶到忘懷混沌中
　千山一色絕相同¶
　風光不覺人牛處
　任運騰騰西復東
#+END_VERSE
」¶

獨照¶

#+BEGIN_VERSE
「　不須收放得安閒
　脫略尋常[(厂@((既-旡)-日+口))*頁]盻間¶
　散步謾歸明月下
　踏翻從上兩重關
#+END_VERSE
」¶

雙泯
<pb:KR6q0161_X_001-0778c>¶

#+BEGIN_VERSE
「　人牛處處竟無蹤
　新月孤懸萬象空¶
　借問歸源端的旨
　枯樁春到綠叢叢
#+END_VERSE
」¶

東塔和尚和牧牛圖頌(師諱海明號破山嗣法天童)¶

未牧¶

#+BEGIN_VERSE
「　頭角崢嶸便吼哮
　奔兢烟水路迢遙¶
　牧童草料渾無戀
　孰肯平田犯稼苗
#+END_VERSE
」¶

初調¶

#+BEGIN_VERSE
「　牛兒鼻孔被繩穿
　放去收來不假鞭¶
　擬向東西兩處觸
　一回入草一回牽
#+END_VERSE
」¶

受制¶

#+BEGIN_VERSE
「　年深日久懶奔馳
　雲影溪光逐漸隨¶
　任是上林花鳥過
　聲聲難喚牧兒疲
#+END_VERSE
」¶

回首¶

#+BEGIN_VERSE
「　計窮力極喚回頭
　謾把鞭繩閑放柔¶
　七縱八擒縛樹下
　山童猶未肯停留
#+END_VERSE
」¶

馴伏¶

#+BEGIN_VERSE
「　山間林下水溪邊
　一飽無餘慶快然¶
　撒手童兒歸路晚
　和牛急向遠村牽
#+END_VERSE
」¶

無碍¶

#+BEGIN_VERSE
「　穩眠露地意如如
　陽𦦨空花何所拘¶
　松韻山童弄鐵笛
　輕輕吹醒樂無餘
#+END_VERSE
」¶

任運¶

#+BEGIN_VERSE
「　南北東西任運中
　脚頭脚底草茸茸¶
　飽飡只剩些些意
　留與山童瞌睡濃
#+END_VERSE
」
<pb:KR6q0161_X_001-0779a>¶

相忘¶

#+BEGIN_VERSE
「　雲牛一片白其中
　那有雌黃與異同¶
　就裏欲分纖細子
　騰騰運運復西東
#+END_VERSE
」¶

獨照¶

#+BEGIN_VERSE
「　牧童皷掌自閒閒
　始信牛踪沒此間¶
　遂得殷懃謾且喜
　猶存星月照幽關
#+END_VERSE
」¶

雙泯¶

#+BEGIN_VERSE
「　人牛頓盡絕形踪
　浩浩光吞宇宙空¶
　明月蘆花來問的
　東風吹起自叢叢
#+END_VERSE
」¶

萬如禪師和牧牛圖頌(師諱通微)¶

未牧¶

#+BEGIN_VERSE
「　劣性麤狂向外迯
　鄉關迢遞不知遙¶
　分明觸處荒田地
　那肯回頭惜異苗
#+END_VERSE
」¶

初調¶

#+BEGIN_VERSE
「　驀路相逢把鼻穿
　饒伊惡性猛加鞭¶
　從今已得繩頭在
　纔要奔趨只一牽
#+END_VERSE
」¶

受制¶

#+BEGIN_VERSE
「　暫息顛頑暫息馳
　頻頻相[(厂@((既-旡)-日+口))*頁]也相隨¶
　芒繩雖緩鞭尤樸
　不筭工夫不憚疲
#+END_VERSE
」¶

迴首¶

#+BEGIN_VERSE
「　頑劣消除已轉頭
　不加鞭逼性相柔¶
　牧童未敢憑他意
　還把繩頭緊繫留
#+END_VERSE
」¶

馴伏¶

#+BEGIN_VERSE
「　萬木叢中芳草邊
　芒繩釋去意翛然
<pb:KR6q0161_X_001-0779b>¶
　夕陽影裡歸鴉噪
　牛自相隨不用牽
#+END_VERSE
」¶

無碍¶

#+BEGIN_VERSE
「　皤白渾身性自如
　海天空濶不相拘¶
　牧童閒倚松邊石
　短笛頻吹興有餘
#+END_VERSE
」¶

任運¶

#+BEGIN_VERSE
「　千條溪畔萬山中
　飡飲隨時飽綠茸¶
　牧子從教無個事
　鼾鼾枕臂不知濃
#+END_VERSE
」¶

相忘¶

#+BEGIN_VERSE
「　是處雲山牛在中
　兩無心意月相同¶
　碧天影落溪流急
　任爾縱橫西復東
#+END_VERSE
」¶

獨照¶

#+BEGIN_VERSE
「　生涯喪盡一身閒
　明月光騰古木間¶
　歌罷一聲歸去晚
　芒鞋踏破隔鄉關
#+END_VERSE
」¶

雙泯¶

#+BEGIN_VERSE
「　廓然空絕兩無踪
　寶月孤懸照碧空¶
　個事不須重借問
　子規聲斷落花叢
#+END_VERSE
」¶

東塔浮石禪師和牧牛圖頌(師諱通賢)¶

未牧¶

#+BEGIN_VERSE
「　蹉過聲前這一哮
　反生邊見歷途遙¶
　披毛帶角渾無慮
　糞草何曾識稼苗
#+END_VERSE
」¶

初調¶

#+BEGIN_VERSE
「　纔識牛兮鼻已穿
　翻然自肯苦加鞭¶
　暫詩不在頻偷走
　猶把芒繩緊緊牽
#+END_VERSE
」¶

受制
<pb:KR6q0161_X_001-0779c>¶

#+BEGIN_VERSE
「　渡水穿雲不亂馳
　任從呼遣總相隨¶
　牛兒雖以堪調治
　未許山童暫放疲
#+END_VERSE
」¶

回首¶

#+BEGIN_VERSE
「　一回入草一回頭
　可比初時性已柔¶
　滿徑落花思踐履
　客途烟雨豈覊留
#+END_VERSE
」¶

馴伏¶

#+BEGIN_VERSE
「　玲瓏石伴古松邊
　任運騰騰始貼然¶
　手裡有鞭須放下
　鼻中去索不須牽
#+END_VERSE
」¶

無碍¶

#+BEGIN_VERSE
「　觸處逢渠得自如
　入泥入水又何拘¶
　饑飡渴飲困來睡
　底事從來無欠餘
#+END_VERSE
」¶

任運¶

#+BEGIN_VERSE
「　己眼撑開宇宙中
　胡來胡現任茸茸¶
　山童閒唱還鄉曲
　不覺令人歸思濃
#+END_VERSE
」¶

相忘¶

#+BEGIN_VERSE
「　喪盡偷心豁達中
　人牛何異復何同¶
　從今兩絕提防力
　可以西兮可以東
#+END_VERSE
」¶

獨照¶

#+BEGIN_VERSE
「　脫盡皮毛赤體閒
　堂堂獨露咲談間¶
　不是渠儂能了達
　祇因透徹上頭關
#+END_VERSE
」¶

雙泯¶

#+BEGIN_VERSE
「　空空寂寂杳無踪
　一點靈機盡掃空¶
　智理不存悲化普
　一輪明月照幽叢
#+END_VERSE
」¶

玉林和尚和牧牛圖頌(師諱通琇繼住報恩)
<pb:KR6q0161_X_001-0780a>¶

未牧¶

#+BEGIN_VERSE
「　牛本荷人人不識
　胡行亂躍隔迢遙¶
　一回摸著牛兒鼻
　大千沙界沒莖苗
#+END_VERSE
」¶

初調¶

#+BEGIN_VERSE
「　寄言識得牛兒者
　莫學時流強策鞭¶
　我是牛兮牛是我
　分明無二若為牽
#+END_VERSE
」¶

受制¶

#+BEGIN_VERSE
「　牧童但不迷頭去
　純白牛兒到處隨¶
　非比道途販賣客
　橫騎倒捋自無疲
#+END_VERSE
」¶

回首¶

#+BEGIN_VERSE
「　莫道功深始轉頭
　牛無背面與剛柔¶
　山童但得狂心歇
　鼻孔彌天絕去留
#+END_VERSE
」¶

馴伏¶

#+BEGIN_VERSE
「　尋常逐逐營營者
　謾道長調方怗然¶
　見徹斯牛無往返
　始如多載枉拘牽
#+END_VERSE
」¶

無碍¶

#+BEGIN_VERSE
「　本自翛然絕絆羈
　知恩豈肯強牽拘¶
　縱橫飛舞無留跡
　誰信那伽定有餘
#+END_VERSE
」¶

任運¶

#+BEGIN_VERSE
「　不分內外與邊中
　傍水尋芳入亂叢¶
　回首東山吐新月
　騎歸茆屋興猶濃
#+END_VERSE
」¶

相忘¶

#+BEGIN_VERSE
「　強把全軀分二體
　計窮力盡始知同¶
　他長我短俱休問
　說甚人西與物東
#+END_VERSE
」
<pb:KR6q0161_X_001-0780b>¶

獨照¶

#+BEGIN_VERSE
「　頂破虗空蹈碎地
　不留一物雜其間¶
　孤孤逈逈雖堪羨
　瞥爾知羞始透關
#+END_VERSE
」¶

雙泯¶

#+BEGIN_VERSE
「　誰為所牧誰為牧
　認影牽風徹底空¶
　有問其中端的意
　早知芻犬吠茅叢
#+END_VERSE
」¶

箬庵禪師和牧牛圖頌(師諱通問)¶

未牧¶

#+BEGIN_VERSE
「　走遍天涯逞意哮
　穿雲涉水路迢遙¶
　多年一片閒田地
　蹂踏堪憐損稼苗
#+END_VERSE
」¶

初調¶

#+BEGIN_VERSE
「　鼻孔生獰不易穿
　一回入草一加鞭¶
　狂心何計能拴縛
　賴有山童把索牽
#+END_VERSE
」¶

受制¶

#+BEGIN_VERSE
「　擬將何處更驅馳
　暮雨朝烟緊自隨¶
　踪跡欲逃難躲避
　任渠奔烈也成疲
#+END_VERSE
」¶

回首¶

#+BEGIN_VERSE
「　翻然自肯便回頭
　滿地殘紅襯草柔¶
　故國有懷情未撇
　暗愁春老尚遲留
#+END_VERSE
」¶

馴伏¶

#+BEGIN_VERSE
「　收來放去古溪邊
　風月隨緣自悄然¶
　水草不思無底事
　相看撒手竟忘牽
#+END_VERSE
」¶

無碍¶

#+BEGIN_VERSE
「　縱步溪山得自如
　風流兩岸亦何拘
<pb:KR6q0161_X_001-0780c>¶
　橫吹短笛斜陽暮
　溢目春光信有餘
#+END_VERSE
」¶

任運¶

#+BEGIN_VERSE
「　不曾移步出山中
　暖簇晴花五色茸¶
　莫恠山童閒瞌睡
　臥雲眠月興偏濃
#+END_VERSE
」¶

相忘¶

#+BEGIN_VERSE
「　相將無事太平中
　渠我情忘逈不同¶
　一段閒愁總收拾
　不知花落水流東
#+END_VERSE
」¶

獨照¶

#+BEGIN_VERSE
「　一道寒光萬境閒
　寥寥四[(厂@((既-旡)-日+口))*頁]水雲間¶
　夜深明月歸來後
　照徹空王向上關
#+END_VERSE
」¶

雙泯¶

#+BEGIN_VERSE
「　從前光影覔無踪
　不見人牛烟水空¶
　盡大地回春曉夢
　日高香散百花叢
#+END_VERSE
」¶

山茨禪師和牧牛圖頌(師諱通際)¶

未牧¶

#+BEGIN_VERSE
「　水草溪邊縱意哮
　鼻頭無繫去迢遙¶
　誰知宇宙皆王化
　亂踏雲山犯稼苗
#+END_VERSE
」¶

初調¶

#+BEGIN_VERSE
「　芒繩初把鼻相穿
　熟處難忘痛著鞭¶
　分付牧童牢守護
　莫教暫失手中牽
#+END_VERSE
」¶

受制¶

#+BEGIN_VERSE
「　動容頑性好奔馳
　左右旋眸渠緊隨¶
　悵望遠山鄉信杳
　披雲帶月正忘疲
#+END_VERSE
」¶

回首
<pb:KR6q0161_X_001-0781a>¶

#+BEGIN_VERSE
「　知恩逐步肯回頭
　烈氣消融性漸柔¶
　騎向平陂深草處
　橫吹短笛絕覊留
#+END_VERSE
」¶

馴伏¶

#+BEGIN_VERSE
「　只在平田烟柳邊
　鞭繩拋却坐翛然¶
　暮山鐘動上方月
　恁麼歸來不假牽
#+END_VERSE
」¶

無碍¶

#+BEGIN_VERSE
「　人牛相視體如如
　彼此無心不用拘¶
　花柳叢中隨意往
　團團蹄跡更無餘
#+END_VERSE
」¶

任運¶

#+BEGIN_VERSE
「　或時村裡或雲中
　舊地閒田草正茸¶
　踏遍一毫無剩跡
　牧童高臥柳陰濃
#+END_VERSE
」¶

相忘¶

#+BEGIN_VERSE
「　撑撑頭角臥林中
　渠我渾忘雲水同¶
　為愛山前蒭草細
　夜深乘月過溪東
#+END_VERSE
」¶

獨照¶

#+BEGIN_VERSE
「　個裡風光鎮日閒
　放身穩臥白雲間¶
　長歌一曲聲嘹喨
　直透威音劫外關
#+END_VERSE
」¶

雙泯¶

#+BEGIN_VERSE
「　不見人牛不見踪
　清風明月滿長空¶
　太平休用歌堯令
　枯木重開花一叢
#+END_VERSE
」¶

桐月菴大師和牧牛圖頌(師諱妙用號玄微)¶

未牧¶

#+BEGIN_VERSE
「　黑雲低處一聲哮
　足底程途那信遙¶
　童子個時將貫索
　未嘗留意惜良苗
#+END_VERSE
」
<pb:KR6q0161_X_001-0781b>¶

初調¶

#+BEGIN_VERSE
「　鼻孔今朝始受穿
　十分狂性只宜鞭¶
　要渠了了尋常事
　不管通身黑業牽
#+END_VERSE
」¶

受制¶

#+BEGIN_VERSE
「　蹊徑於今不枉馳
　鞭繩緩緩肯相隨¶
　家山水草隨時給
　信步風流也不疲
#+END_VERSE
」¶

迴首¶

#+BEGIN_VERSE
「　綠楊堤畔碧溪頭
　景自晴和風自柔¶
　水牯轉頭初自肯
　月明歸路謾遲留
#+END_VERSE
」¶

馴伏¶

#+BEGIN_VERSE
「　那裏隨來過這邊
　左盤右轉摠安然¶
　黃鸎呌得山花咲
　聲色中能不被牽
#+END_VERSE
」¶

無碍¶

#+BEGIN_VERSE
「　脫落虗空萬象如
　人牛浪蕩不相拘¶
　鞭繩颺下無些子
　引興梅花一調餘
#+END_VERSE
」¶

任運¶

#+BEGIN_VERSE
「　我自悠然一覺中
　任渠草徑玩纖茸¶
　落花沒膝春山晚
　猶潑紅霞錦繡濃
#+END_VERSE
」¶

相忘¶

#+BEGIN_VERSE
「　白雲拖過月明中
　月與雲和一色同¶
　智境此時都不會
　何論南北與西東
#+END_VERSE
」¶

獨照¶

#+BEGIN_VERSE
「　家破蕭然四壁閒
　於今雲淨月明間¶
　固非往日程途事
　尚好挨身拶過關
#+END_VERSE
」
<pb:KR6q0161_X_001-0781c>¶

雙泯¶

#+BEGIN_VERSE
「　劇盡何方覔影蹤
　不應空裏鏤虗空¶
　有誰道露堂堂地
　蜂蝶痴迷花底叢
#+END_VERSE
」¶

一指菴大師和牧牛圖頌(師諱明海號香幢)¶

未牧¶

#+BEGIN_VERSE
「　東奔西觸縱狂哮
　越嶺盤溪不憚遙¶
　眼底只貪畦畔艸
　那知回首有靈苗
#+END_VERSE
」¶

初調¶

#+BEGIN_VERSE
「　幾年鼻孔未經穿
　今日收來始著鞭¶
　揑定索頭無少緩
　一回入草一回牽
#+END_VERSE
」¶

受制¶

#+BEGIN_VERSE
「　頑皮且喜罷驅馳
　我步溪邊他亦隨¶
　只恐柳絲拴不住
　孜孜照管略無疲
#+END_VERSE
」¶

回首¶

#+BEGIN_VERSE
「　一自牽歸這一頭
　幾將鞭杖驗剛柔¶
　而今已蹈還家路
　嬾聽枝頭黃栗留
#+END_VERSE
」¶

馴伏¶

#+BEGIN_VERSE
「　幾處低坡淺水邊
　相依相狎意陶然¶
　山雲欲暮歸村舍
　宛轉隨人不用牽
#+END_VERSE
」¶

無碍¶

#+BEGIN_VERSE
「　水草尋常事事如
　任渠飲啄嬾相拘¶
　笛聲喚醒珊瑚月
　狼藉清光一點餘
#+END_VERSE
」¶

任運¶

#+BEGIN_VERSE
「　緩步春山平麓中
　風和日暖草蒙茸
<pb:KR6q0161_X_001-0782a>¶
　鼾齁一枕藤蘿石
　不管岩花色淡濃
#+END_VERSE
」¶

相忘¶

#+BEGIN_VERSE
「　通身皎潔片雲中
　明月蘆花未許同¶
　謾道玉樓牕已曉
　金烏猶在海門東
#+END_VERSE
」¶

獨照¶

#+BEGIN_VERSE
「　牛自空兮人自閑
　翛然獨步水雲間¶
　尚湏驀地翻身轉
　靠倒窮途最後關
#+END_VERSE
」¶

雙泯¶

#+BEGIN_VERSE
「　皮毛蓑笠了無踪
　一片寒光墮碧空¶
　烟雨故園消息斷
　百花何處聞芳叢
#+END_VERSE
」¶

𨍏轢道人嚴大參和牧牛圖頌¶

未牧¶

#+BEGIN_VERSE
「　雲山堆裏一聲哮
　頭角宛然家信遙¶
　滿地閒花都踏遍
　那知異草并良苗
#+END_VERSE
」¶

初調¶

#+BEGIN_VERSE
「　生獰如虎鼻難穿
　賴得牧童有索鞭¶
　不是一番施辣手
　個時劣性恐難牽
#+END_VERSE
」¶

受制¶

#+BEGIN_VERSE
「　熟徑難忘欲逞馳
　芒繩在手緊相隨¶
　豈容逐草尋芳去
　晝夜拘拴不憚疲
#+END_VERSE
」¶

迴首¶

#+BEGIN_VERSE
「　暫時落草即迴頭
　雲凍霜寒足已柔¶
　欲緩鞭繩尤未緩
　鄉關不到且拘留
#+END_VERSE
」¶

馴伏
<pb:KR6q0161_X_001-0782b>¶

#+BEGIN_VERSE
「　高深蹊徑曲無邊
　相押相馴已信然¶
　楊柳陰斜紅日轉
　鼻頭繩斷不須牽
#+END_VERSE
」¶

無碍¶

#+BEGIN_VERSE
「　水草皇王總自如
　何須特地苦相拘¶
　山童撒手先高坐
　牛亦安然閒有餘
#+END_VERSE
」¶

任運¶

#+BEGIN_VERSE
「　信步行來到此中
　山前山後草茸茸¶
　放渠散走陂塘去
　不似當年狂興濃
#+END_VERSE
」¶

相忘¶

#+BEGIN_VERSE
「　太平氣象月明中
　爾我家山色色同¶
　袖手低眉忘管帶
　不知西去與來東
#+END_VERSE
」¶

獨照¶

#+BEGIN_VERSE
「　蹤跡寥寥獨個閒
　渾然出處那其間¶
　自歌自唱空山下
　多少痴人認過關
#+END_VERSE
」¶

雙泯¶

#+BEGIN_VERSE
「　人牛謾說絕形蹤
　何異吹風欲滿空¶
　若問還源親的旨
　參天荊棘亂叢叢
#+END_VERSE
」¶

𨍏轢道人再和牧牛圖頌¶

未牧¶

#+BEGIN_VERSE
「　牟牟聲响是渠哮
　欲覔頭踪轉展遙¶
　狹路相逢剛識得
　甘心饑餓不甞苗
#+END_VERSE
」¶

初調¶

#+BEGIN_VERSE
「　孃生鼻孔未經穿
　痛處針錐痛處鞭¶
　漫道牧童施毒手
　恐渠馳逐倍加牽
#+END_VERSE
」
<pb:KR6q0161_X_001-0782c>¶

受制¶

#+BEGIN_VERSE
「　古路凄凄作麼馳
　他山岐曲肯相隨¶
　痴兒不把繩頭放
　牢繫虗空徒自疲
#+END_VERSE
」¶

迴首¶

#+BEGIN_VERSE
「　自從蹈著這源頭
　骨力雖剛毛色柔¶
　日薄虞淵歸意急
　肯貪蒭艸故淹留
#+END_VERSE
」¶

馴伏¶

#+BEGIN_VERSE
「　蹄跡團團古岸邊
　飢飡渴飲恣悠然¶
　東來西往皆平貼
　出外歸家總不牽
#+END_VERSE
」¶

無碍¶

#+BEGIN_VERSE
「　嶺頭溪畔自如如
　竪走橫眠更不拘¶
　水草國王隨分給
　本來無欠亦無餘
#+END_VERSE
」¶

任運¶

#+BEGIN_VERSE
「　牛兒閒放此山中
　臥草眠花飽綠茸¶
　圜圚從來渠不入
　逍遙自在興偏濃
#+END_VERSE
」¶

相忘¶

#+BEGIN_VERSE
「　人牛共住碧岩中
　到處溪山雲月同¶
　猿鳥自啼花自咲
　水流西去岸移東
#+END_VERSE
」¶

獨照¶

#+BEGIN_VERSE
「　脫盡皮毛得自閒
　翛然獨步水雲間¶
　可憐無限英靈漢
　開眼堂堂入死關
#+END_VERSE
」¶

雙泯¶

#+BEGIN_VERSE
「　處處逢渠沒影踪
　碧天雲淨月輪空¶
　個中多少風流趣
　寶鴨香消錦繡叢
#+END_VERSE
」
<pb:KR6q0161_X_001-0783a>¶

𨍏轢道人三和牧牛圖頌¶

未牧¶

#+BEGIN_VERSE
「　黎然體色驀然哮
　震地驚天用不遙¶
　嚼盡山花吸盡水
　不留常住一莖苗
#+END_VERSE
」¶

初調¶

#+BEGIN_VERSE
「　鼻孔撩天不受穿
　誰能下手妄加鞭¶
　牧童縱有繩頭在
　枉費功夫著力牽
#+END_VERSE
」¶

受制¶

#+BEGIN_VERSE
「　牛兒有脚自驅馳
　堪咲盲兒步步隨¶
　泥水溪深渾不染
　牽他入草得毋疲
#+END_VERSE
」¶

迴首¶

#+BEGIN_VERSE
「　轉腦旋蹄錯路頭
　何分頑劣與剛柔¶
　驀然直去家鄉到
　不必淹淹在外留
#+END_VERSE
」¶

馴伏¶

#+BEGIN_VERSE
「　散誕溪邊與艸邊
　要騎要下任安然¶
　索頭盤結牛頭上
　到處為家不用牽
#+END_VERSE
」¶

無碍¶

#+BEGIN_VERSE
「　柳栢花街到處如
　犯人苗稼又何拘¶
　橫衝直撞都無碍
　窠臼掀翻無剩餘
#+END_VERSE
」¶

任運¶

#+BEGIN_VERSE
「　夜半歸來月正中
　三生石上草茸茸¶
　太平休斬痴頑漢
　一任橫吹鐵笛濃
#+END_VERSE
」¶

相忘¶

#+BEGIN_VERSE
「　[○@人][○@牛][○@一][○@│]這○中
　黑白元來一色同
<pb:KR6q0161_X_001-0783b>¶
　我不似渠渠似我
　誰分南北與西東
#+END_VERSE
」¶

獨照¶

#+BEGIN_VERSE
「　牧他屎屁不曾閒
　鞭向無生眨眼間¶
　有意氣時添意氣
　何妨一鏃破三關
#+END_VERSE
」¶

雙泯¶

#+BEGIN_VERSE
「　泥牛入海杳無蹤
　木馬嘶風向碧空¶
　個事若何重話會
　花開鐵樹閙叢叢
#+END_VERSE
」¶

跛道人如念牧牛圖頌(有序)¶

諸佛垂迹。祖師西來。無非發明此事。拈搥竪拂。熱棒¶
熱喝。單提向上機輪。普明禪師假人法。重設牧牛圖¶
頌。𨍏轢居士報佛恩。復興祖佛道場。大禪師錦上鋪¶
花。跛道人𦘕龍點眼。長安風月貫今古。那箇男兒不¶
丈夫。阿呵呵。好大哥。¶

未牧¶

#+BEGIN_VERSE
「　頭角崢獰恣意哮
　溪山踏遍路迢遙¶
　牧童不把牛穿鼻
　難保狂心不犯苗
#+END_VERSE
」¶

初調¶

#+BEGIN_VERSE
「　繩頭在手鼻兒穿
　性劣難調緊著鞭¶
　從此一番休放緩
　牧童須是要頻牽
#+END_VERSE
」¶

受制¶

#+BEGIN_VERSE
「　劣性調柔漸息馳
　牽來步步已相隨¶
　牧童猶把精神抖
　到此渾然不覺疲
#+END_VERSE
」¶

回首¶

#+BEGIN_VERSE
「　顛狂心盡始回頭
　功用無間牛自柔
<pb:KR6q0161_X_001-0783c>¶
　信手牽歸明月下
　免從水草又停留
#+END_VERSE
」¶

馴伏¶

#+BEGIN_VERSE
「　不計山邊與水邊
　了然無事自安然¶
　森羅萬象渾閑事
　從此牛兒不用牽
#+END_VERSE
」¶

無碍¶

#+BEGIN_VERSE
「　獨露堂堂意自如
　安眠穩坐已無拘¶
　牧童短笛閑拈弄
　一曲橫吹樂有餘
#+END_VERSE
」¶

任運¶

#+BEGIN_VERSE
「　識破元來只此中
　閑花野草任茸茸¶
　東西南北無遮障
　拍手高歌興正濃
#+END_VERSE
」¶

想妄¶

#+BEGIN_VERSE
「　白牛只在白雲中
　渴飲饑飡總是同¶
　閑著山童石上立
　此間那復問西東
#+END_VERSE
」¶

獨照¶

#+BEGIN_VERSE
「　牛兒無跡地閑閑
　明月團圞只此間¶
　自有一雙窮相手
　一拳直透萬重關
#+END_VERSE
」¶

雙泯¶

#+BEGIN_VERSE
「　人牛俱泯杳無蹤
　水在長江月在空¶
　猿抱子歸青嶂裡
　鳥銜花落碧嵓叢
#+END_VERSE
」¶

無依道人和牧牛圖頌(徐諱昌治號覲周)¶

未牧¶

#+BEGIN_VERSE
「　頭角未露一聲哮
　自在縱橫去路遙¶
　黑白始分牝牡相
　生來柔順長靈苗
#+END_VERSE
」¶

初調
<pb:KR6q0161_X_001-0784a>¶

#+BEGIN_VERSE
「　順性今朝也受穿
　何煩童子又加鞭¶
　線索在手隨時轉
　到處風光無掛牽
#+END_VERSE
」¶

受制¶

#+BEGIN_VERSE
「　踏著溪山便騁馳
　朝行暮宿緊相隨¶
　一回飲水一回脹
　悠悠負載不辭疲
#+END_VERSE
」¶

回首¶

#+BEGIN_VERSE
「　堪悲烈性不回頭
　幸得天生稟性柔¶
　遍界落花忘踐履
　烟雲客路莫停留
#+END_VERSE
」¶

馴伏¶

#+BEGIN_VERSE
「　不分內外與中邊
　束縛無拘意灑然¶
　信步行來皆坦道
　騰騰任運總無牽
#+END_VERSE
」¶

無碍¶

#+BEGIN_VERSE
「　萬別千差性本如
　超群惟此性無拘¶
　一身負荷皆全力
　本分何曾有欠餘
#+END_VERSE
」¶

任運¶

#+BEGIN_VERSE
「　暫爾息肩臥雲中
　忽長新芽生意茸¶
　引重致遠隨意適
　箇中獨步興偏濃
#+END_VERSE
」¶

相忘¶

#+BEGIN_VERSE
「　忽忘管帶太虗中
　渴飲饑餐處處同¶
　物我盡捐知解淨
　如日西升夜落東
#+END_VERSE
」¶

獨照¶

#+BEGIN_VERSE
「　得安閒處且安閒
　不留轍跡在人間¶
　瞥爾英明了達去
　踢倒銀山鐵壁關
#+END_VERSE
」¶

雙泯
<pb:KR6q0161_X_001-0784b>¶

#+BEGIN_VERSE
「　隔墻清聽絕無踪
　形影孤寒照碧空¶
　窓楞已過渾無事
　又何精舍竹林叢
#+END_VERSE
」¶

牧公道人項真本和牧牛圖頌¶

未牧¶

#+BEGIN_VERSE
「　青山綠水恣咆哮
　四顧三回路轉遙¶
　只管貪程為太速
　何知日用犯佳苗
#+END_VERSE
」¶

初調¶

#+BEGIN_VERSE
「　纔見牛兮驀鼻穿
　麤浮習氣急加鞭¶
　那時掘強橫馳走
　把定繩頭好一牽
#+END_VERSE
」¶

受制¶

#+BEGIN_VERSE
「　四蹄今已息奔馳
　放去收來無不隨¶
　且喜鞭繩猶把握
　牧童何肯自為疲
#+END_VERSE
」¶

回首¶

#+BEGIN_VERSE
「　溪山踏徧自回頭
　熟處生時性漸柔¶
　鼻貫一條成底事
　不勞腕力暫相留
#+END_VERSE
」¶

馴伏¶

#+BEGIN_VERSE
「　左盤右轉碧溪邊
　撇下鞭繩樂自然¶
　幾度綠楊歸夜月
　山童高臥竟忘牽
#+END_VERSE
」¶

無碍¶

#+BEGIN_VERSE
「　掉尾擎頭適自如
　縱橫脫略有何拘¶
　悠然一曲寒崖上
　短笛吹開物外餘
#+END_VERSE
」¶

任運¶

#+BEGIN_VERSE
「　飢飡渴飲絕邊中
　倦即和雲臥草茸¶
　驟步任教青嶂外
　滿腔風月興偏濃
#+END_VERSE
」
<pb:KR6q0161_X_001-0784c>¶

相忘¶

#+BEGIN_VERSE
「　人牛共住此山中
　動轉施為絕異同¶
　我本是渠渠即我
　不知南北與西東
#+END_VERSE
」¶

獨照¶

#+BEGIN_VERSE
「　牛無方所牧童閒
　懶把虗名落世間¶
　盡大地來無我我
　不消彈指透重關
#+END_VERSE
」¶

雙泯¶

#+BEGIN_VERSE
「　人牛兩盡沒形踪
　今古相酧劫亦空¶
　本地風光一段事
　歲寒松栢翠叢叢
#+END_VERSE
」¶

巨徹禪師和牧牛圖頌(師諱寂暹)¶

未牧¶

#+BEGIN_VERSE
「　縱頑恃劣逞咆哮
　遽隔鄉關十萬遙¶
　客路茫茫雲霧黑
　無明草長蔽靈苗
#+END_VERSE
」¶

初調¶

#+BEGIN_VERSE
「　爾慣狂馳我慣穿
　一回繩繫幾回鞭¶
　拖泥帶水忘晨夕
　痛徹心頭猛力牽
#+END_VERSE
」¶

受制¶

#+BEGIN_VERSE
「　把定繩頭禁枉馳
　行行住住緊相隨¶
　施為動轉憑渠力
　從此心神爾不疲
#+END_VERSE
」¶

迴首¶

#+BEGIN_VERSE
「　繫轉從前這一頭
　消融劣性至溫柔¶
　波光雲影香風度
　柳岸花溪得意留
#+END_VERSE
」¶

馴伏¶

#+BEGIN_VERSE
「　灑落殘山剩水邊
　縱橫收放總恬然
<pb:KR6q0161_X_001-0785a>¶
　歸途坦蕩渾無滯
　所欲從心了不牽
#+END_VERSE
」¶

無碍¶

#+BEGIN_VERSE
「　霽月光風得晏如
　牛閒何物可相拘¶
　山童箕踞長松下
　一曲無生笛尚餘
#+END_VERSE
」¶

任運¶

#+BEGIN_VERSE
「　閒閒不繫有無中
　任運餐憑空翠茸¶
　野鳥競啼花競笑
　黑甜石上味深濃
#+END_VERSE
」¶

相忘¶

#+BEGIN_VERSE
「　白淨牛全在個中
　渾忘爾我本然同¶
　溪山是處堪憑眺
　南北無拘西與東
#+END_VERSE
」¶

獨照¶

#+BEGIN_VERSE
「　生涯廓徹賣清閒
　空手高擡到此間¶
　滿口難酧無比價
　幾人買過劫前關
#+END_VERSE
」¶

雙泯¶

#+BEGIN_VERSE
「　韜光晦迹絕遺蹤
　不二人牛泯太空¶
　無極香風流劫外
　莫教蜂蝶誤花叢
#+END_VERSE
」¶

巨徹禪師和白牛圖頌(師諱寂暹)¶

失牛(白牛在西面西童子在東面東)¶

#+BEGIN_VERSE
「　牛尚牛兮童尚童
　童牛背向各西東¶
　纖塵不隔何霄壤
　曠劫來今枉自懵
#+END_VERSE
」¶

尋牛(主人問牛所在童子茫然失措更有一人自西而來以手遙指)¶

#+BEGIN_VERSE
「　忽向山童問白牛
　山童罔措不知求¶
　傍人識得牛蹤跡
　指點山童急轉頭
#+END_VERSE
」¶

見迹(童子向西急走田中多見牛跡)
<pb:KR6q0161_X_001-0785b>¶

#+BEGIN_VERSE
「　堤回陌轉向溪西
　一路深蹄間淺蹄¶
　端的新知尋舊識
　人牛到此兩無迷
#+END_VERSE
」¶

見牛(白牛穩臥田中童子遙見歡喜)¶

#+BEGIN_VERSE
「　行盡山村過水村
　草中忽見白牛蹲¶
　欣欣穩步方輕快
　喘息初調與細論
#+END_VERSE
」¶

得牛(白牛從容起立童子喜撫其背)¶

#+BEGIN_VERSE
「　䟦涉溪山豈憚勞
　白牛頓獲價彌高¶
　快心久別重相契
　善撫從容喜伏弢
#+END_VERSE
」¶

護牛(童子閒坐石上白牛飲㵎自適)¶

#+BEGIN_VERSE
「　牛適人閒却瘦肥
　風清月白久忘飢¶
　幽香野綠盈山谷
　幾度朝暉映夕暉
#+END_VERSE
」¶

騎歸(夕陽在山白牛歸宿童跨牛背吹笛自樂)¶

#+BEGIN_VERSE
「　放曠騎歸世所稀
　柳絲鞭影任風揮¶
　山童吹徹無生曲
　笛韻餘暉入禁闈
#+END_VERSE
」¶

忘牛(明月在天牧童拍手自歌)¶

#+BEGIN_VERSE
「　白牯渾忘無剩蹤
　踈狂牧竪嘯孤峯¶
　山河倒映蟾蜍轉
　玉露泠泠光影重
#+END_VERSE
」¶

雙泯(人牛俱不見惟一圓相)¶

#+BEGIN_VERSE
「　樓閣重重彈指開
　本無餘欠七般財¶
　空傳五十三家醜
　泯却人牛大夢回
#+END_VERSE
」¶

入廛(童子向東前行白牛相隨在後)¶

#+BEGIN_VERSE
「　賣弄閒閒白牯牛
　入廛垂手恣遨遊¶
　同流九界慈風度
　心佛眾生無別求
#+END_VERSE
」